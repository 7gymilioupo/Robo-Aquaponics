# Robo-Aquaponics-Greenhouse

Η ενυδρειοπονία ή αλλιώς aquaponics, είναι μια βιώσιμη-συμβιωτική μέθοδος παραγωγής βιολογικών τροφίμων (ψάρια και φυτά) που συνδυάζει την υδατοκαλλιέργεια (ανάπτυξη υδρόβιων ζώων σε δεξαμενές) με την υδροπονία (καλλιέργεια φυτών σε νερό, χωρίς χώμα).  Αποτελεί τεχνολογία αιχμής για μια οικολογική παραγωγή γεωργικών προϊόντων, της οποίας το κόστος μειώνεται σημαντικά από την σχεδόν ανύπαρκτη χρησιμοποίηση τεχνικών της συμβατικής γεωργίας όπως λιπάσματα και φυτοφάρμακα.Πώς ακριβώς λειτουργεί όμως αυτή η μέθοδος;  H ενυδρειοπονία  είναι μια μέθοδος ανάπτυξης φυτών μαζί με ψάρια σε ένα ελεγχόμενο περιβάλλον. Τα ψάρια κρατιούνται σε δεξαμενές, και τα φυτά αυξάνονται υδροπονικά-δηλ. χωρίς χώμα. Τα φυτά βρίσκονται σε δοχεία φυτέματος, αλλά οι ρίζες τους κρέμονται κάτω σε μια σκάφη με νερό. Όταν τα ψάρια ζουν σε δεξαμενές, τα απόβλητά τους αυξάνονται στο νερό, που τελικά γίνεται δηλητηριώδες για αυτά.  Τα φυτά αντλούν από αυτό τις θρεπτικές γι’ αυτά αζωτούχες ενώσεις που παράγουν τα ψάρια.  Αλλά ότι είναι τοξικό για τα ψάρια, είναι θρεπτικό για τα φυτά. Έτσι το γεμάτο με απόβλητα ψαριών νερό από τις δεξαμενές  διοχετεύεται εκεί όπου βρίσκονται οι ρίζες των φυτών. Όταν τα φυτά απορροφούν τις θρεπτικές ουσίες που χρειάζονται από εκείνο το νερό, ουσιαστικά το καθαρίζουν από τις τοξικές για τα ψάρια ουσίες. Κατόπιν το ίδιο καθαρισμένο πια νερό μπορεί να διοχετευθεί ξανά πίσω στις δεξαμενές ψαριών. Αυτό το φαινόμενο είναι ευρύτερα γνωστό ως «ο κύκλος του αζώτου».



Η ομάδα μας θα κατασκευάσει ένα  μικρό θερμοκήπιο περίπου και μέσα σε αυτό θα υπάρχουν τα ψάρια και τα φυτά.  Εκεί θα υλοποιήσουμε διάφορους αυτοματισμούς ώστε το σύστημα της υδροπονίας να να βρίσκεται ισορροπία.

Αυτό θα το πετύχουμε ελέγχοντας:

το pH του νερού
την υγρασία και θερμοκρασία μεσα στο θερμοκήπιο  και στο ενυδρείο
καθώς και το τάισμα των ψαριών.
όλους τους αυτοματισμούς από :https://www.youtube.com/watch?v=k4xSGaBwcbM&list=PL_HuYsoyh-osRbXUZ9ZdP9X5EoGOdUhGt&index=7  και https://www.youtube.com/watch?v=Dg4Rlu6DaY8  αλλά σε πολύ πιο μεγάλη κλιμακα - θερμοκήπιο με πραγματική λειτουργία πλέον
Τέλος  θα καταγράφει δεδομένα (εικόνα, τιμές αισθητήρων κτλ) και θα υπάρχει απομακρυσμένη πρόβαση από τον χρήστη.

Γνωρίζουμε ότι είναι ένα πολύ μεγάλο project και καινοτόμο για τα Ελληνικά Σχολεία  αλλά επειδή πιστεύουμε σε αυτό θα βρούμε όλους τους δυνατούς  τρόπους το υλοποιήσουμε..


